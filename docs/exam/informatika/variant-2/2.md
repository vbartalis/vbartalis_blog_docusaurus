---
sidebar_position: 2
---

# 2A. Tétel: Lexikális egységek

## Lexikális egységek.

A lexikális egységek a program szövegének azon elemei, melyeket a fordító a lexikális elemzés során felismer és tokenizál. Fajtái a következők: többkarakteres szimbólum, szimbolikus nevek, címke, megjegyzés, literálok.

## Adattípusok.

Az adatabsztrakció első megjelenési formája az adattípus, ami egy absztrakt programozási eszköz, amely mindig más, konkrét programozási eszköz komponenseként jelenik meg. Az adattípusnak neve van, ami egy azonosító. A programozási nyelvek egy része ismeri, más része nem, eszerint típusos és nem típusos nyelvek. Egy adattípust három dolog határoz meg, **a tartomány**, **a műveletek**, **reprezentáció**.

Az adattípusok tartománya azokat az elemeket tartalmazza, amelyeket az adott típusú konkrét programozási eszköz fölvehet értékként. Ezen tartomány elemei jelenhetnek meg a programban literálként.

Az adattípushoz hozzátartoznak a műveletek, amelyeket a tartomány elemein végre tudunk hajtani. Minden adattípus mögött van egy megfelelő belső ábrázolási mód.

A reprezentáció az egyes típusok tartományába tartozó értékek tárban való megjelenését határozza meg, azt, hogy az elemek hány bájtra és milyen bitkombinációra képződnek le.

## Nevesített konstans.

Egy nevesített konstansnak három komponense van (típus, név, érték). Muszáj mindig deklarálni. Egy nevesített konstans a neve álltal van reprezentálva a forráskódban. A név mindig egy érték komponenst takar. Az érték komponenst nem lehet változtatni futási időben, a deklarálásnál eldőlt az értéke. A nevesített konstans szerepe az, hogy engedjük a programozót, egy gyakran használt értéknek egy jól leíró nevet adni. Az előnye, hogy elegendő a deklarálásnál megváltoztatni az értékét, nem kell az összes előfordulásánál változtatni.

## Változó.

A változó olyan azonosító, amely az információ ideiglenes tárolására szolgál. A program végrehajtásakor az adatokat változókban tároljuk. A változókban tárolt adatok a program futása közben változhatnak, módosulhatnak. Típusa lehet pl. string, integer, double.

## Kifejezések.

## Utasítások.

Az utasítások alkotják az eljárásorientált nyelveken megírt programok olyan egységeit, amelyekkel egyrészt az algoritmusok egyes lépéseit megadjuk, másrészt a fordítóprogram ezek segítségével generálja a tárgyprogramot. Két nagy csoportjuk van: a deklarációs és a végrehajtható utasítások. A deklarációs utasítások mögött nem áll tárgykód, teljes mértékben a fordítóprogramnak szólnak, attól kérnek valamilyen szolgáltatást, üzemmódot állítanak be, illetve a tárgykód generálásánál felhasznált információkat szolgáltatnak. Alapvetően befolyásolják a tárgykódot, de maguk nem kerülnek lefordításra. A programozó a névvel rendelkező saját programozási eszközeit tudja deklarálni. A végrehajtható utasításokból generálja a fordítóprogram a tárgykódot. Általában a magasszintű nyelvek végrehajtható utasításaiból több gépi kódú utasítás áll elő.

Csoportosításuk:

1. Értékadó utasítás
2. Üres utasítás
3. Ugró utasítás
4. Elágaztató utasítások
5. Ciklusszervező utasítások
6. Hívó utasítás
7. Vezérlésátadó utasítások
8. I/O utasítások
9. Egyéb utasítások.

## Programegységek.

## Paraméterkiértékelés, paraméterátadás.

### Paraméterkiértékelés

Paraméterkiértékelés alatt értjük azt a folyamatot, amikor egy alprogram hívásánál egymáshoz rendelődnek a formális- és aktuális paraméterek, és meghatározódnak azok az információk, amelyek a paraméterátadásnál a kommunikációt szolgáltatják. A paraméterkiértékelésnél mindig a formális paraméter lista az elsődleges, ezt az alprogram specifikációja tartalmazza, egy darab van belőle. Aktuális paraméter lista viszont annyi lehet, ahányszor meghívjuk az alprogramot, ezeket rendeljük a formális paraméterlistához.

### Paraméterátadás

A paraméterátadás az alprogramok és más programegységek közötti kommunikáció egy formája. A paraméterátadásnál mindig van egy hívó, ez tetszőleges programegység és egy hívott, amelyik mindig alprogram. Kérdés, hogy melyik irányban és milyen információ mozog.

**Érték szerinti** paraméterátadásnál a formális paramétereknek van címkomponensük a hívott alprogram területén. Az aktuális paraméternek rendelkeznie kell értékkomponenssel a hívó oldalon. Ez az érték meghatározódik a paraméterkiértékelés folyamán, majd átkerül a hívott alprogram területén lefoglalt címkomponensre. A formális paraméter kap egy kezdőértéket, és az alprogram ezzel az értékkel dolgozik a saját területén. Az információáramlás egyirányú, a hívótól a hívott felé irányul. A hívott alprogram semmit sem tud a hívóról, a saját területén dolgozik. Mindig van egy értékmásolás, és ez az érték tetszőleges bonyolultságú lehet.

**Cím szerinti** paraméterátadásnál a formális paramétereknek nincs címkomponensük a hívott alprogram területén. Az aktuális paraméternek viszont rendelkeznie kell címkomponenssel a hívó területén. Paraméterkiértékeléskor meghatározódik az aktuális paraméter címe és átadódik a hívott alprogramnak, ez lesz a formális paraméter címkomponense. Tehát a meghívott alprogram a hívó területén dolgozik. Az információátadás kétirányú, az alprogram a hívó területéről átvehet értéket, és írhat is oda, átnyúl a hívó területre. Időben gyors, mert nincs értékmásolás, de veszélyes lehet, mert a hívott hozzáfér a hívó területén lévő információkhoz.

**Eredmény szerinti** paraméterátadásnál a formális paraméternek van címkomponense a hívott alprogram területén, az aktuális paraméternek pedig lennie kell címkomponensének. Paraméterkiértékeléskor meghatározódik az aktuális paraméter címe és átadódik a hívott alprogramnak, azonban az alprogram a saját területén dolgozik, és csak működésének befejeztekor másolja át a formális paraméter értékét erre a címre. A kommunikáció egyirányú, a hívottól a hívó felé irányul. Van értékmásolás.

**Érték-eredmény szerinti** paraméterátadásnál a formális paraméternek vancímkomponense a hívott területén és az aktuális paraméternek rendelkeznie kell érték- éscímkomponenssel. A paraméterkiértékelésnél meghatározódik az aktuális paraméter értéke éscíme és mindkettő átkerül a hívotthoz. Az alprogram a kapott értékkel, mint kezdőértékkelkezd el dolgozni a saját területén és a címet nem használja. Miután viszont befejeződik, normális paraméter értéke átmásolódik az aktuális paraméter címére. A kommunikáció kétirányú, kétszer van értékmásolás.

## Blokk.

Olyan programegység, amely csak másik programegység belsejébe helyezkedhet el, külső szinten nem állhat. Formálisan van kezdete, törzse és vége. A kezdetet és a véget egy-egy speciális karaktersorozat vagy alapszó jelzi. A törzsben lehetnek deklarációs és végrehajtható utasítások, nyelvtől függően tetszőlegesen keverten vagy külön deklarációs és végrehajtható részekben. Nincs paramétere, egyes nyelvekben lehet neve. Ez általában a kezdet előtt álló címke. Bárhol elhelyezhető, ahol végrehajtható utasítás állhat.

## Hatáskörkezelés, láthatóság.

A hatáskör a nevekhez kapcsolódó fogalom. Egy név hatásköre alatt értjük a program szövegének azon részét, ahol az adott név ugyanazt a programozási eszközt hivatkozza, tehát jelentése, felhasználási módja, jellemzői azonosak.

A **statikus hatáskörkezelés** fordítási időben történik, a fordítóprogram végzi. Alapja a programszöveg programegység szerkezete. Ha a fordító egy programegységben talál egy szabad nevet, akkor kilép a tartalmazó programegységbe, és megnézi, hogy a név ott lokális- e. Ha igen vége a folyamatnak, ha nem, akkor tovább lépked kifelé, amíg meg nem találja lokális névként, vagy el nem jut a legkülső szintre. Ha kiért a legkülső szintre, akkor vagy a mivel a programozónak kellett volna deklarálnia a nevet, ez fordítási hiba, vagy mivel ismeri az automatikus deklarációt a nyelv, a fordító hozzárendeli a névhez az attribútumokat. A név ilyenkor a legkülső szint lokális neveként értelmeződik.

A **dinamikus hatáskörkezelés** futási idejű tevékenység, a futtató rendszer végzi. Alapja a hívási lánc. Ha a futtató rendszer egy programegységben talál egy szabad nevet, akkor a hívási láncon keresztül kezd el visszalépkedni mindaddig, amíg meg nem találja lokális névként, vagy a hívási lánc elejére nem ér. Ez utóbbi esetben vagy futási hiba keletkezik, vagy automatikus deklaráció következik be. Dinamikus hatáskörkezelésnél egy név hatásköre az a programegység, amelyben deklaráltuk, és minden olyan programegység, amely ezen programegységből induló hívási láncban helyezkedik el, hacsak ott nem deklaráltuk újra a nevet.

## Absztrakt adattípus.

Az adattipus az értékek halmazából, és a műveletekből áll. Attól absztrakt, hogy nem ismerjük az adatokat tároló adatszerkezetet, sem pedig a műveletek algoritmusát, csak a specifikációjuk definiált. Absztrakt adattipus pl: Verem, Sor, Lista.

## Kivételkezelés.

A java kivételkezelésének célja a programfutás során keletkezett hibák kiszűrése és megfelelő kezelése.
